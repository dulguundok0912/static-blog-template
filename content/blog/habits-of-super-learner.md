---
template: blog-post
title: Зарим голын усны түвшин өмнөх өдрийнхөөс 10-25 см нэмэгджээ
publishedDate: 2022-07-15T12:00:28.345Z
description: Монгол Улсын Шадар Сайдын  баталсан “Үер уснаас үрсээ хамгаалъя” аяны 2 дугаар үе шат, “Үер, усны ослоос урьдчилан сэргийлэх өдөрлөг” 2022 оны 07 дугаар сарын 2-ны өдөр Тэрэлжийн Мойлтын тохойд зохион байгуулагдлаа.
featured: false
img: ../../static/images/cover-flood.jpg
imgAlt: Зураг
tags:
  - Ус
  - Санамж
---
Монгол Улсын Шадар Сайдын  баталсан “Үер уснаас үрсээ хамгаалъя” аяны 2 дугаар үе шат, “Үер, усны ослоос урьдчилан сэргийлэх өдөрлөг” 2022 оны 07 дугаар сарын 2-ны өдөр Тэрэлжийн Мойлтын тохойд зохион байгуулагдлаа. Амралт аялал зугаалгын улирлыг угтан, бага насны хүүхдүүдэд тавих эцэг, эхийн хараа хяналтыг сайжруулах, сонор сэрэмжийг дээшлүүлэх, мэргэжлийн байгууллагуудын хамтын ажиллагааг уялдуулах, олон нийтийн оролцоог нэмэгдүүлэхэд чиглэлээр дээрх арга хэмжээ зохион байгуулагдсан бөгөөд өдөрлөгийг Монгол улсын Шадар сайд С.Амарсайхан нээж хэлсэн үгэндээ “Өнгөрсөн 10 жилийн хугацаанд гамшиг, осолд нийт 675 хүүхэд өртсөнөөс 499 хүүхэд амь насаа алдсан. Үүнээс 241 хүүхэд усны ослоор амь насаа алдсан тоон мэдээлэл байна. Дээрх тоон мэдээллийг харахад гамшгийн эрсдэлийг бууруулахад эцэг эх, иргэд, олон нийтийн оролцоо чухал байгаа нь харагдаж байгаа юм. Иймд төрийн болон төрийн бус, олон улсын  байгууллагууд хамтран салбар хоорондын уялдааг ханган ажиллаж байгаа нь үер усны осолд өртөж байгаа хүүхдийн тоог бууруулахад чухал ач холбогдолтой юм. Монголын минь гэрэлт ирээдүй болсон хүүхдүүдийнхээ эрүүл, эсэн мэнд, аюулгүй орчинд амьдрах боломжийг бүрдүүлэхэд иргэн бүр хариуцлагатай байж эрсдэлээс үр хүүхдээ хамгаалахыг уриалж байна” хэмээн онцоллоо. Өдөрлөгт ЦУОШГ-ийн дарга С.Энхтүвшин болон холбогдох мэргэжилтнүүд оролцлоо.